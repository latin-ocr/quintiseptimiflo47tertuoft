Praefatio. XXI

sit secutus, id nobis praestat auxilii codex F, ut iam liquido
discernere liceat coniecturas Rhenani ab eis, quae debuit codi-
cibus.

In eadem autem bibliotheca Magliabechiana asseruatur etiam
alter codex Florentinus N (Conuenti soppressi VI, 9), ipse
quoque chartaceus (39 >< 32> et a duabus manibus in duabus
partibusl) exaratus. atque priorem quidem huius codicis par-
tem ex ipso Montepessulano descriptam esse, quippe in qua
non solum prima sed et secunda Montepessulani manus cor-
rectrix compareret, cum prius pro explorato iam habuerim,
hodie eadem fiducia non audeam asserere. potest enim hic
Florentinus etiam Gorziensis libri esse apographum hodie deper-
diti, cuius collationibus in tertia sua usus est Beatus Rhena-
nus.2) sciri enim nequit, — quamquam tacet de hac re Rhe-
nanus - num manus correctorum Montepessulani etiam in
illo codice comparuerint, ut et hinc fluere potuerint in Floren-
tinum. utut autern iudicandum est de horum codicum inter
se affinitate, quin ad Montepessulanum redeant non potest
dubitari, quam ob rem pro -eis Tertulliani libris, quos et ille
continet, prorsus sunt neglegendi.3) suboritur autem hoc loco
quaestio, unde acceperint hi codices4) ea Tertulliani scripta,
quae in Montepessulano non continentur. ac primum quidem

1> Dirimuntur hae partes, quarum utriusque in fine subscriptio com-
paret nulla, duobus foliis uacuis relictis.

2) Dicit in praefatione hanc collationem ‘diliyentia et dexteritate
Huberti Custinei uiri enm pietate tum eruditione excellentis adiuuante
Dominico Florentino sodali peractam esse cura clarissimi Iuris consulti
D. Claudii Cantinnculae F erdinandi Caesaris a consilio.' uarias autem
huius collatione lectiones exscripsit Rhenanus in adnotationibus suis
singulis libris praefixis.

3) Attamen ad librum de patientia notaui omnes codicis N lectiones
uarias, ut qualis sit possit cognosci. animaduertendum autem est satis
audacter et non sine magna corrigendi temeritate depingere librarium
exemplar suum, quippe qui nec a coniecturis nec ab immutationibus et
interpolationibus abhorreat.

⁴) Totum corpus in Gor-ziensi exstitisse ex Rhenani adnotationibus

liquet.

