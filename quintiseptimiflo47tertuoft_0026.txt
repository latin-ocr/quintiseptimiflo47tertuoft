XXIIII Praefatio.

adhibentem animaduertimus Mesnartium in notandis codicum
lectionibus cura nusquam omnino significauit, quid ex codicis
sui fide quid ex coniectura nouauerit, quod equidem magis
consulto ab eo factum quam incuria omissum crediderim, sci-
licet ut eo maiorem strueret coniecturis suis fidem. ea certe
est uariarum lectionum quae apud illum in libro de carnis
resurrectione inueniuntur condicio, ut prae manu scriptorum
testium fide omnes fere contemnendas duxerim et in emen-
dando ubique a Mesnartio reliquisque procedere maluerim
quam a Geleni0‚ qui quantum ingenio suo in immutandis sine
causa auctorum uerbis indulserit aliunde quoque notum est,
sicut ex Arnobio et Ammiano Marcellino, ceterum apud poste-
riores propter ipsam illam artem tacendi usque adeo inuenit
fidem, ut neglecto Mesnartio et Rhenano ubique fere illum
secuti sint, nisi quod aliquot locis de fide eius dubitauerunt
Oehlerus et saepius etiam Reifferscheidius in primo huius
editionis uolumine, quem tamen plus aequo illi confisum esse
alibi docuimus.1) quod quidem seuerum de Gelenio iudicium
cum comprobari nequeat nisi ex singulorum locorum castiga»
tione, hic proferre tantum mihi liceat, comprobatione eius
relicta epilegomenis aliquando edendis,

Quae post Gelenii curas anno 1562 prodiit noua Tertulliani
editio a Iacobo Pamelio instructa saepiusque exinde repetita,
etsi non tam emendando quam interpretando Tertulliano inser-
uiuit Rhenani adnotationibus iudicibusque et correctis et auctiS,
non tamen nullis instructa erat nouis codicum subsidiis,
praeter enim illum, quem supra nominaui codicem Ioannis
Clementis Angli, qui qualis fuerit notae iam diximus, Vati-
canos quosdam codices2) in usum se uocasse testatur, quos

1) inaest. Tert. criticae in eis quas scripsi ad libros de baptismo, de
pudicitia, dc ieiunio aduersus psychicos animaduersionibus.

²) Vnum adhibuit ad libros aduersus Iudaeos, de praescriptione hae-
reticorum, aduersus omnes haereseS‚ aduersus Hermogenem, duos ad
libros V aduersus Marcionem, tres ad reliquos omnes corporis Tertul-
lianei libros

