Praefatio. XXXV

tullian inscriptuS, qui prodiit Lipsiae anno 1903, dum iam in
prelis erat opus, a me in auxilium uocari potuit multumque
uel in emendando uel in interpretando auctore mihi pro-
fuit. —— Haud paruum denique fructum percepi ex curis
Ι. van der Vliet HarlemensiS, qui in libro suo Studia eccle-
siastica (Lugduni Batauorum 1891) ad huius uoluminis libros
de patientia et aduersus Marcionem coniectanea quaedam
congessit, in quibus haud pauca tam sagaciter et lepide
inueni emendata, ut inter uerba ea recipere non dubitauerim.

Prodeat igitur iam in lucem hoc uolumen, non parui sane
laboris opUS, sed pluris iucundi. quo si aliquantum profuisse
uidebor Latinorum auctorum difficillimo et obscurissime, is
satis magnus mihi huius laboris erit fructus. ceterum quam
fallax sit emendandi ars, praesertim cum tam infirmis funda-
mentis nitatur, ipse re satis expertUS, ab alio libens grato
animo discam, si quid uel ad interpretandum uel ad emen-
dandum auctorem contulerit probabilius, multa enim, quin
inemendata reliquerim, multa quin melius possint sanari, non
dubito: id autem mihi uindico, quod ubiubi suberat interpre-
tandi aliqua difficultaS, tacendo eam dissimulare, ut interdum
fieri solet, nolui.

Scripsi Dusseldorpi ad Rhenum, Id. Nou. a. MDCCCGV.

Aemilius Kroymann.

