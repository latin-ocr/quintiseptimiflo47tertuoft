122 Quinti Septimi Florentis Tertulliani

igitur hoc tantummodo discere sufficit, cum dominus hominem
saluti destinando carnem destinarit, an eandem uelit denuo
esse. quam non debebis cx futura membrorum uacatione
praescribere denuo esse non posse licet enim esse quid denuo
et nihilominus uacare. nec potest autern dici uacare, si non
sit. at enim si sit, poterit et non uacare; nihil enim apud
deum uacabit.

61. Sed accepisti, homo, os ad uorandum atque potandum:
cur non potius ad eloquendum, ut a ceteris animalibus distes?
cur non potius ad praedicandum deum, ut etiam hominibus
antistes? denique Adam ante nomina animalibus enuntiauit
quam de arbore decerpsit, ante etiam prophetauit quam uorauit.
sed accepisti dentes ad macellum corrodendum: cur non potius
ad omnem hiatum et rictum tuum coronandum? cur non potius
ad pulsus linguae temperando& ad uocis articulos offensione
signandos? denique et edentulos et audi et uide, ut honorem
oris et organum dentium quaeras, forata sunt inferna in uiro
et in femina, nimirum qua libidines fluitent: cur non magiS,
qua defluxurae colentur? est adhuc feminis intus, quo semina
congerantur: an quo sanguinis onera secedant, quem pigrior
sexus discutere non sufficit? dicenda enim et haec, quatenus
quae uolunt et quorum uolunt et qualiter uoiunt officia mem-
brorum ludibriose de industria suffundendae resurrectionis
oblatrant, non recogitantes ipsas prius causas necessitatis
tunc uacaturas, cibi famem, et potus sitim, et concubitus
genituram, et operationis uictum. sublata enim morte neque
uictus fulcimenta ad praesidia uitae neque generis subparatura
grauis erit membris. ceterum et hodie uacare intestinis et

1 cum scripsi.- an PMF 3 esse quam uulyo ex Get: et PMF
13 dentes demacellum F 14 tuum om. R³ coornandum G 16 eden-
tulos Gel, edentulus PMF et andi scripsi: sed audi PMF, esse audi
Oehlerus honorem PMR honori Get 19 qua Get.- ut M (add. s. u.
m. 1), om. PF defluxurae scripsi (z defluxiones): defluxura PMFR2,
de fluxura 13³, potuum defruta Gez in feminis G 22 et quorum
uolunt et qualiter uolunt MF, et qualiter uolunt et quorum uolunt P
uulyo 27 subparitura PR¹

10

15

25

