PRAEFATIO.

Editionis huius ordinem ab Augusto Reifferscheid per tria
uolumina ita dispositum, ut uolumen secundum et scripta
codicis Agobardini in tomo primo non edita contineret et
eos Tertulliani libros, quorum recensio nititur codicibus
saeculo quinto decimo uetustioribuS,1) ne ultra modum in-
cresceret huius uoluminis ambituS, ita censuit immutandum
qui post Reifferscheidii mortem in uacuam eius prouinciam
intrauit Georgius Wissowa Halensis, ut utrique illi secundi
uoluminis parti suum daret fasciculum. e quibus cum ipse sus-
ciperet adornandum priorem, ut aliquanto celerius procederet
opus post Reifferscheidii curas nimis diu interceptum, alterius
ad me detulit Academiae Caesareae Vindobonensis auctoritate
recensionem, quam inde ab aestate 1901 institutam et non
sine munificentia Academiae per intercapedinem muneris publici
peractam iamiam proponimus uiris doctis.

Continentur igitur in hoc uolumine ea Tertulliani opera,
quae reperiuntur in duobus saeculi undecimi libris manuscrip-
tis,2) Montepessulano codice (M) et Paterniacensi (P),
ad quos accedunt editiones princeps et tertia Beati Rhenani
(Rl et 13³), Hirsaugiensibus scilicet libris manuscriptis et
Gorziensi (G) superstructae hodie deperditis, in subsidium
autem uocantur duo codices Itali, Florentini N et F, et pro
libris de patientia et dc carnis resurrectione editio quae uulgo

 

1) cf. uol. 1 praef. p. VI.

2) Quae in codice Paterniacensi exhibentur Tertulliani opera de carne
Christi, de praescriptione haereticorum, aduersus Iudaeos non huic
uolumini sed secundo erant inserenda, quia priora duo in Agobardin0‚
postremum in Fuldensi quoque exstat codice.

