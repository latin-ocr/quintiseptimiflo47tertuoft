XX Praefatio.

p. 3, 2). fieri enim potest, ut et uariarum lectionum et inter-
polationum magna pars non codici sed correctori illi debeatur.

Nunc paucis etiam de quinti decimi saeculi libris manu-
scriptis, de Florentinis F et N et de eo codice, quem in
adornanda tertia editione in usum uocauit Beatus RhenanUS,
Gorziensem dico hodie deperditum, de quibus omnibus latius
disputaui Kritz‘sche Vorarbcz‘tcn p. 4-13,

Asseruatur codex Florentinus F (Conuenti soppressi VI,
10) in bibliotheca Magliabechiana. est chartaceus (38 >< 30),
in duabus partibus exaratuS, e quibus priorem secundum sub-
scriptionem descripsit anno 1426 in coenobio Pforzhinensi
frater Iohannes de Lautenbach, posteriorem ibidem eodemque
annol) frater Thomas de Lypha. fluxisse hunc codicem ex
apographo Hirsaugiensium olim in coenobio Pforzhinensi asser-
uato nunc deperdito satis certis rationibus probasse mihi
uide01·.2) neglegentissime autem exaratum fuisse illud apogra-
phum ex ingenti et lacunarum et mendorumss) numero cogno-
scitur, quibus caruisse Hirsaugienses ex prima Rhenani editione
scimus. quamuis autem malae sit notae, tamen non omnino
contemnendum est eius auxilium. ubicumque enim pro funda-
mento posuit Rhenanus Paterniacensem in usum tantum ad-
hibitis HirsaugiensibUS, cum nec accurate nec plene excussisse
cognoscatur quos prae Paterniacensi neglexit codiceS‚ quantum
nos adiuuet Florentinus F in restituendis libris deperditis facile
intellegitur, nec semel inde suum redditum esse puto Tertul-
liano. in eis autem libris, quos ex solis Hirsaugiensibus edidit
Rhenanus, sicut in hoc uolumine libros aduersus Marcionem,
cum non adnotauerit ubique, ubi codices ubi iudicium suum

1) cf. Dic Tertullian-U'berlieferuny in Italien p. 13.

2) Kritische Vorarbeiten p. 6—7.

³) Quam feci huius codicis collationem plenam et integram non ex-
pressi nisi ad librum de patientia, ut qualis eius sit condicio inde possit
cognosci ; ceterum, ne inutili et molesta abundantia oneraretur apparatus
criticus, in notandis uariis eius lectionibus parcior quam profusior esse
malui, imprimis in quarto et quinto aduersus Marcionem libro, ubi et
lacunas adnotare desii.

