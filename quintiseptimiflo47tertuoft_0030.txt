XXVIII Praefatio.

Vaticanae1) editae, 2) emendationum maiorem partem ex ‘uetere
codice' desumptam proterua fronte contendunt. quod quamquam
cum Oehlero pro mendacio puto accipiendum, tamen non tan-
tum quantum ille detrahi uelim Ursini splendido ingenio, in
emendando tam felici, ut praeter Rhenanum et Iunium neminem
tam saepe ex coniectura uerum inuenisse existimem quam
Fuluium Ursinum. — Usus est autem Rigaltius praeter eos
quos supra nominaui codices etiam excerptis ex aliis quibus-
dam codicibus scripturiS‚ quorum notitiam hodie habemus
nullam, margini editionis Rhenanianae ut uidetur adscriptis,
in quibus nominandus est codex DiuionensiS‚ qui tamen, quan-
tum ex parcissima eius memoria licet iudicare, malae fuit
notae, ut recteiudicauit Oehlerus. de emendatore autem Rigaltio
si iam ferendum est iudicium, id ei imprimis laudi uelim uerti,
quod editorum omnium primuS, ne dicam solus, perspexit
recentioris memoriae codices omnes ad unum correctorum manus
passos esse.3) qua cognitione instructus interpolatorum inepta
commenta hic illic delere ausus est, in quibus ante eum nemo
offenderat, sicut et in supplendis eiS‚ quae incuria librariorum
intercidisse putabat, prioribus aliquanto est audacior. in coniec-
tando parcus est sed adeo felix, ut coniecturarum eius maiorem
partem inter uerba recipiendam duxerimus,

Praetermissis quas sequens aetas tulit editioneS‚ Semle-
rianam dico Halis annis 1769—1776 impressam et Migni-
anam (Patres latini uol. Ι et ΙΙ), quippe quae tantum non in
omnibus exprimant editionem Rigaltianam‚4) ad nouissimam

1) Adseruari adhuc in Vaticana manuscriptum illud uidi, comparare
cum Wouweri editione prae temporis angustiis non potui.

2) Sub titulo: Ad Q. Sept. Florentis Tertulliani opera emendationes
epidicticae. Ioannes a Wouwer Francofurti ad Moenum. Impendio
Rulandiorum. Typis Richterianis MDCXH.

3) cf. quae dicit in praefatione: Quod si ueterum librorum (saeculi
scilicet undecimi codices) appelles fidem. etiam ueterum librorum fide
falsissimae lectiones adseruntur. nam sunt et libri ueteres deprauatissime
correcti, neque ulla spes reducendae unquam ueritatis, nisi tam ueteres
nanciscamur, ut sint omnium correctorum antiquitate uetustiores.

4) Non omnino eas a me neglectas esse docebit apparatus criticus

