XXXHH Praefatio.

obessem commoditati eorum, qui aliis utuntur editionibUS‚ a
distinctione usitata discedendum non putaui, nisi ubi unius
eiusdemque sententiae membra —id quod re uera alicubi
factum est — per duo capita disposita inueniebam.¹) in
apparatu critico instruendo non acquieui codicum uariantes
scripturas adnotare, sed usum secutus paulo iam uulgatiorem
passim inserui et immutationum argumenta quam breuissime
concepta et locorum difficiliorum interpretationes siue uer-
siones, id quod in auctore tam difficili non sine causa factum
esse putauerim.

Reputanti autem mecum, quantum differat haec quae nunc
impressa est tertii huius uoluminis recensio ab ea, quam ante
hos duos annos imprimendam miseram Vindobonam, auxilii
mihi uenit 111 mentem, quo me adiuuit Augustus Engel-
brecht. ut enim taceam de indefessa eius in plagulis per-
legendis sedulitate et diligentia, ipsergquoque pro sua parte
recensendi auctoris ita suscepit negotium, ut aduersarii quo-
dammodo teneret parteS, in unumquemque quaternionem litteris
mecum communican3‚ quae probaret quae minus probaret,
additis passim quae meis inuenisse sibi uidebatur probabiliora.
qua re etsi duplo fere mihi augebatur labor, magno cum
fructu eum a me adhibitum libenti gratoque animo confiteor.
iterum enim iterumque recogitare coactus et animo uoluere
quae immutanda censueram, multa prorsus omittenda multa
secundum illius iudicium rescribenda duxi, nec raro accidit,
ut denuo aggressus rem et corruptelae sedem rectius cogno-
scerem et inde medelam inuenirem. huc si addo, quod etiam
in testimoniis et inueniendis et recte indicandis utilissima me
adiuuit opera, satis me habere puto, quod huius uoluminis
alterum eum nominem editorem. — Post hunc nomino
Henricum Hoppe‚ cuius liber Syntaoe cond Stil des Ter-v

1) Sero me monitum esse doleo ab amico Monacensi, ut paragraphis
singulorum capitum marginibus appositis inseruirem commoditati eorum,
qui Linguae Latinae Thesauro congerendo dant operam. sed opere iam
semiperfecto huius rei rationem habere iam non potui.

